---
title: Biografi
layout: biography
menu:
  main:
    weight: 20
---

Benjamin Aggerbæk er en københavnerbaseret komponist, sanger og ildsjæl.

Hans nu 4 albums dækker alt fra det folk’ede til det jazz’ede – fra en helt
nøgen soloudgivelse med kun Aggerbæks farverige vokal og akustisk guitar til
stort anlagte orkesterplader med masser af blæs og stryg. Benjamin Aggerbæk
mestrer begge formater og optræder både alene med sin guitar i bedste
singersongwriter stil og som moderne jazzcrooner i front for sit 15 mands store
Aggerbæk Orchestra, der leverer charmerende swing og klassisk inderlighed.

Aggerbæk er således en mand med mange projekter; man kan høre hans musik i
radioen, hvor flere sange fra hans seneste album er blandt de mest spillede på
P8 Jazz, møde ham ugentligt på en af hans sangskriverscener eller til et af
DMF-Københavns mange initiativer, hvor Benjamin sidder i bestyrelsen. Benjamin
er modtager af såvel DMF-københavns ildsjælspris 2012 og den nordsjællandske
jazzfestival ”New Note Festival”s ærespris for arbejdet for originalmusikken på
de ugentlige open-mic sangskriver-scener i København og omegn samt debutpladen
”Back In Town” i 2008.
